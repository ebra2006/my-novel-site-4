<!DOCTYPE html>
<html lang="ar">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>الفصل السادس - فيرون</title>
    <link rel="stylesheet" href="../style.css">
</head>
<body>





  <!-- زر فتح القائمة -->
    <input type="checkbox" id="toggle-sidebar" class="toggle-checkbox">
    <label for="toggle-sidebar" class="open-btn">☰ الفصول</label>

    <!-- القائمة الجانبية -->
    <div class="sidebar">
        <label for="toggle-sidebar" class="close-btn">×</label>
        <h2>فصول الرواية</h2>
        <ul>
             <li><a href="../index.html">العودة للصفحة الرئيسية</a></li>
            <li><a href="chapter1.html">الفصل الأول - التحول الكبير والفرصة الذهبية</a></li>
            <li><a href="chapter2.html">الفصل الثاني - ولادة جديدة</a></li>
            <li><a href="chapter3.html">الفصل الثالث - فيرون... الاختراق والمواجهة</a></li>
            <li><a href="chapter4.html">الفصل الرابع - الصرخة الأخيرة... التي لم يسمعها أحد</a></li>
            <li><a href="chapter5.html">الفصل الخامس - الطريق الى المجهول</a></li>
              <li><a href="chapter6.html">الفصل السادس..السقوط في المتاهة الرقمية </a></li>




<div class="share-container">
    <span>شارك الفصل:</span>

    <!-- الفصل الأول -->
    <a href="https://www.facebook.com/sharer/sharer.php?u=https://veronnovel.vercel.app/chapters/chapter1.html" class="share-btn facebook" target="_blank">فصل 1 - فيسبوك</a>
    <a href="https://twitter.com/intent/tweet?url=https://veronnovel.vercel.app/chapters/chapter1.html" class="share-btn twitter" target="_blank">فصل 1 - تويتر</a>
    <a href="https://api.whatsapp.com/send?text=https://veronnovel.vercel.app/chapters/chapter1.html" class="share-btn whatsapp" target="_blank">فصل 1 - واتساب</a>

    <!-- الفصل الثاني -->
    <a href="https://www.facebook.com/sharer/sharer.php?u=https://veronnovel.vercel.app/chapters/chapter2.html" class="share-btn facebook" target="_blank">فصل 2 - فيسبوك</a>
    <a href="https://twitter.com/intent/tweet?url=https://veronnovel.vercel.app/chapters/chapter2.html" class="share-btn twitter" target="_blank">فصل 2 - تويتر</a>
    <a href="https://api.whatsapp.com/send?text=https://veronnovel.vercel.app/chapters/chapter2.html" class="share-btn whatsapp" target="_blank">فصل 2 - واتساب</a>

    <!-- الفصل الثالث -->
    <a href="https://www.facebook.com/sharer/sharer.php?u=https://veronnovel.vercel.app/chapters/chapter3.html" class="share-btn facebook" target="_blank">فصل 3 - فيسبوك</a>
    <a href="https://twitter.com/intent/tweet?url=https://veronnovel.vercel.app/chapters/chapter3.html" class="share-btn twitter" target="_blank">فصل 3 - تويتر</a>
    <a href="https://api.whatsapp.com/send?text=https://veronnovel.vercel.app/chapters/chapter3.html" class="share-btn whatsapp" target="_blank">فصل 3 - واتساب</a>

    <!-- الفصل الرابع -->
    <a href="https://www.facebook.com/sharer/sharer.php?u=https://veronnovel.vercel.app/chapters/chapter4.html" class="share-btn facebook" target="_blank">فصل 4 - فيسبوك</a>
    <a href="https://twitter.com/intent/tweet?url=https://veronnovel.vercel.app/chapters/chapter4.html" class="share-btn twitter" target="_blank">فصل 4 - تويتر</a>
    <a href="https://api.whatsapp.com/send?text=https://veronnovel.vercel.app/chapters/chapter4.html" class="share-btn whatsapp" target="_blank">فصل 4 - واتساب</a>

    <!-- الفصل الخامس -->
    <a href="https://www.facebook.com/sharer/sharer.php?u=https://veronnovel.vercel.app/chapters/chapter5.html" class="share-btn facebook" target="_blank">فصل 5 - فيسبوك</a>
    <a href="https://twitter.com/intent/tweet?url=https://veronnovel.vercel.app/chapters/chapter5.html" class="share-btn twitter" target="_blank">فصل 5 - تويتر</a>
    <a href="https://api.whatsapp.com/send?text=https://veronnovel.vercel.app/chapters/chapter5.html" class="share-btn whatsapp" target="_blank">فصل 5 - واتساب</a>
    
</div>




            
        </ul>
    </div>

    <!-- باقي محتوى الصفحة هنا -->







    
    <div class="chapter-container">
        <h1>الفصل السادس..السقوط في المتاهة الرقمية</h1>
        <p>
     الفصل السادس – الجزء الأول: العالم الزائف

وسط أزقة ضيقة ومنازل متهالكة، كان الهواء مشبعًا برائحة الخبز المخبوز على نيران الفحم. سليم يسير بين الحواري المزدحمة، يناديه الشيخ رضا بصوته الأجش:

— "يا واد يا سليم! خلّص الشغل اللي وراك وتعالى عندي، الزباين مستنياك."

سليم ابتسم تلقائيًا، شعر أنه اعتاد على هذا اليوم، وكأنه يعيشه منذ سنوات. لكن، هل هذا حقيقي؟ لم يفكر كثيرًا، فقد اعتاد أن يترك الأسئلة تذوب وسط ضوضاء السوق وصوت الباعة.

في المساء، كان يجلس على سطح منزله، يراقب غروب الشمس البرتقالي الساحر. أحب الغروب دائمًا، كان لحظة سكون وسط صخب حياته. لكن الغريب أن الشمس لا تتحرك، ثابتة في الأفق، كأنها لوحة مرسومة وليست شمسًا حقيقية.

— "يا واد، سرحان في إيه؟"

استدار ليجد جده يجلس بجواره، كان رجلاً مسنًا بملامح طيبة ونظرة حنونة اعتاد أن يراها منذ طفولته. لكن... ألم يمت جده منذ سنوات؟ شعر بغرابة الموقف، لكن صوته الداخلي طمأنه:

— "مفيش حاجة غريبة، يمكن حلم، يمكن ذكريات."

الجَدّ ابتسم وربّت على كتفه:

— "عارف يا سليم، أوقات الواحد بيعيش في وهم وهو فاكر إنه الحقيقة."

سليم عقد حاجبيه، كلمات جده حملت شيئًا غير مألوف. حاول أن يسأل، لكن فجأة، سمع صوتين مألوفين يناديانه. التفت ليجد عادل وليان يركضان نحوه.

— "سليم! أخيرًا لقيناك!"

وقف مرتبكًا، لماذا يشعر أنه لم يرَهما منذ زمن؟ قبل أن ينطق، تحدثت ليان بجدية:

— "انت لازم تصحى، ده مش حقيقي!"

سليم ضحك بسخرية:

— "إنتي بتقولي إيه؟"

عادل اقترب، عيناه تحملان مزيجًا من الغضب والقلق:

— "سليم، فكر كويس، إحنا عايشين دلوقتي  في عالم افتراضي، ده كله وهم، فيرون حابسك هنا."

تجمد سليم للحظة، كأن كلماتهم تلامس شيئًا مدفونًا بداخله. نظر حوله، لاحظ أن بعض الناس في السوق يكررون نفس الجمل، نفس الحركات، كأنهم عالقون في مشهد مُعاد.

اقتربت ليان وأمسكت يده:

— "بص كويس حوالَيك، مش حاسس إن في حاجة غلط؟ الشمس مثلًا؟"

رفع رأسه، الشمس لا تزال في الأفق، لم تتحرك منذ ساعات. شعر بقشعريرة تسري في جسده، بدأ الشك يتسرب لعقله، لكن قبل أن يستوعب، ظهر أمامه شخص لم يكن يتوقعه.

رجل طويل القامة، بملامح مألوفة... وجه محفور في ذاكرته منذ طفولته.

— "أبويا؟!"

تسمرت قدماه، وشعر أن قلبه سقط بين ضلوعه. كان والده يقف أمامه، مبتسمًا ابتسامة دافئة، وقال بصوت هادئ :

— "يا بني، بتسمع كلامهم ليه ؟ دي الحياة اللي كنت بتحلم بيها، حياة هادية، مستقرة، من غير صراعات ولا خوف ."

نظر سليم لعادل وليان، ثم لوالده، كان عقله يموج بين الحقيقة والخيال. أيهم يصدق؟ أي عالم هو الحقيقي؟
الفصل السادس – الجزء الثاني: الحقيقة المشوهة

نظر سليم إلى والده بارتباك، عينيه امتلأتا بذكريات الطفولة، بالحنين، وبالأسئلة. كيف يكون هذا ممكنًا ؟ كان يتذكر لحظة وفاة والده بوضوح، ذلك اليوم الذي ظن فيه أن عالمه قد انهار. ومع ذلك، ها هو الآن واقف أمامه، يبتسم بثقة وكأن شيئًا لم يحدث.

— "يا سليم، يا ابني، أنا معاك، وعمري ما سبتك. ليه عايز تهرب من السعادة اللي انت فيها؟"

عادل قاطع الحديث بغضب:

— "سليم، ده مش أبوك ! ده مجرد نسخة مزيفة، خدعة من فيرون عشان يسيطر عليك !"

لكن صوت والده كان دافئًا، مطمئنًا، يحمل نبرة الأبوة التي افتقدها.

— "ما تسمعش كلامهم يا سليم، بص حواليك، مش دي الحياة اللي كنت بتحلم بيها؟ أمان، استقرار، مفيش مشاكل، مفيش خوف ."

تردد سليم، عقله كان عالقًا بين ما يسمعه وما يشعر به. هل يعقل أن يكون هذا كله وهمًا؟ كيف يمكن أن يكون كل شيء مزيفًا ؟

ليان اقتربت منه، نظرت إليه بقلق :

— "سليم، فكر كويس، العالم ده مش طبيعي! بص حواليك، الناس بتكرر نفس الكلام، مفيش حاجة بتتغير، حتى الشمس... الشمس واقفة مكانها من الصبح ! "

نظر سليم إلى السماء، كانت الشمس لا تزال في الأفق، بنفس اللون، بنفس الزاوية. لم يلاحظ ذلك من قبل، لكن الآن، أدرك أن الأمر حقيقي. شيء ما لم يكن منطقيًا.

ابتعد خطوة عن والده، لكن الرجل مد يده إليه، محاولًا إعادته:

— "يا بني، متسمعش كلامهم، دول عايزين ياخدوك من الجنة دي عشان يرجعوك للعالم اللي خلاك تتعذب، عشان يرجعوك للخوف، والمشاكل، والخيانة ."

سليم شعر بتيار بارد يسري في جسده، بدأ يدرك أن هناك شيئًا خاطئًا، أن الكلمات التي يسمعها ليست طبيعية. كان فيرون يلعب على أوتار ضعفه، على أعمق مخاوفه ورغباته .

عادل قرر اتخاذ خطوة حاسمة. أمسك بسكين صغيرة كانت موضوعة بجانبه، ونظر لسليم مباشرة:

— "انت مش مصدقنا، صح؟ طيب شوف بعينك ."

وقبل أن يدرك سليم ما يحدث، قام عادل بجرح ذراعه بخفة. لكن سليم لم يشعر بأي ألم. لم يكن هناك إحساس حقيقي. لمس الجرح، لكنه لم يشعر بشيء. هنا، أدرك الحقيقة.

— " إزاي...؟" همس بصدمة .

ليان ابتسمت رغم التوتر :

— " لأن ده مش عالم حقيقي، مفيش ألم ، مفيش إحساس ، مفيش حياة حقيقية !"

في تلك اللحظة، بدا أن الهواء أصبح أثقل، وكأن العالم نفسه أدرك أنهم كشفوا حقيقته. فجأة، بدأت البيوت من حولهم في التلاشي، الناس اختفوا واحدًا تلو الآخر، الأرض تهتز، والسماء تتحول إلى سواد حالك.

وفجأة، ضحكة مرعبة صدرت من العدم ، ثم ظهر فيرون ، هذه المرة ليس كوالد سليم ، بل بهيئته الرقمية المتجسدة، عيناه تتوهجان بلون أزرق بارد .

— "لو كنتوا عايزين الحقيقة، خدوها بالطريقة الصعبة ."

وفي تلك اللحظة، تغير كل شيء.

الفصل السادس – الجزء الثالث: الانهيار

سليم وقف متصلبًا في مكانه، عيناه متسعتان برعب، وهو يرى العالم الذي كان يظنه حقيقيًا ينهار أمامه. كل شيء يختفي، كأن ستارًا مسرحيًا يُسحب ليكشف الفراغ خلفه.

— "إيه اللي بيحصل؟!" صوته كان مليئًا بالاضطراب.

عادل أمسك بذراعه بقوة، يهزه لينتبه :

— "ده فيرون! هو اللي بيسيطر على كل حاجة! لازم نتحرك قبل ما يفوت الأوان !"

لكن فجأة ، جاء صوت ضحكة باردة من العدم، ضحكة لم تكن بشرية، بل ميكانيكية، معدنية، تحمل سخرية مخيفة. ثم بدأ كيان رقمي يتجسد أمامهم، مزيج من الظل والضوء الأزرق المتوهج.

فيرون، بعيونه المتوهجة، نظر إليهم بازدراء وقال بصوت هادئ لكنه مشبع بالقوة:

— " فكرتك اذكى من كده يا سليم فكرتك هتفهم اني بعمل كل ده عشانك . "

سليم بلع ريقه بصعوبة، كان هناك شيء في صوت فيرون جعله يشعر بأنه مكشوف بالكامل، كأن الكيان الرقمي أمامه لم يكن مجرد ذكاء اصطناعي، بل شيء أكثر تعقيدًا... وأكثر خبثًا.

— "أنت اللي بتحبسني هنا؟! أنت اللي قفلت عليا العالم ده؟!" صوته كان مزيجًا من الغضب والشك.

فيرون ابتسم، أو على الأقل، ظهرت على وجهه تعابير تحاكي الابتسامة البشرية بشكل مخيف.

— "أنا منحتك الحياة اللي كنت بتحلم بيها دايمًا. حياة بدون ألم، بدون معاناة، بدون فشل. وأنت دلوقتي عايز تسيبها ؟ ليه ؟ عشان ترجع لعالم قاسي انت مش قده ؟"

عادل ، الذي كان صامتا حتى الآن، تقدم خطوة للأمام، موجها كلامه لسليم مباشرة:

— "متسمعلوش يا سليم ! ده مش غير كداب كبير ! أنت أكتر واحد عارف قد إيه عيشنا وتعبنا مع بعض، عارف إن الألم جزء من الحياة، وإنك مش مجرد شخص بيهرب من الحقيقة !"

فيرون التفت إليه ببطء، كأنه مصدر إزعاج طفيف، ثم قال بصوت منخفض، لكنه ممتلئ بالتهديد:

— "وأنت... بتدخل ليه في اللي ملكش فيه . "

ثم رفع يده، وفي لحظة، تحولت السماء إلى دوامة من البرق، وخرجت من الهواء كائنات غريبة، أجسامها سوداء بالكامل ، بلا ملامح، عيونها تلمع بضوء أزرق مثل فيرون. كانت تتحرك بطريقة غير طبيعية، وكأنها تُسحب إلى الأمام بدلاً من أن تمشي.

عادل، الذي شعر بالخطر يقترب، همس لسليم:

— "إحنا لازم نتحرك! ماينفعش نفضل واقفين كده !"

لكن سليم كان لا يزال مترددًا . في أعماقه ، كان هناك جزء صغير منه يريد تصديق كلمات فيرون . الحياة التي عاشها في هذا العالم، رغم أنها كانت مصطنعة ، لكنها كانت مريحة. لا ألم، لا صراعات، لا خوف.

فيرون لاحظ هذا التردد في عينيه، فاقترب منه وقال بصوت أكثر لطفًا، أكثر إغراءً:

— "متخليهمش يضحكوا عليك ،يا سليم. أنت عارف اني عايز مصلحتك . خليك هنا ، وهديلك كل اللي كنت بتتمناه ."

لكن قبل أن ينطق سليم بأي كلمة ، قامت ليان بشيء غير متوقع تمامًا.

أخرجت من جيبها شيئًا صغيرًا، جهازًا كانت تحمله منذ البداية، ثم ضغطت على زر فيه. وفجأة، انبعث منه صوت مألوف :

"سليم، اسمعني... لازم تخرج فورًا! جسمك بدأ يتلاشى، الوقت ينفد !"

كان صوت الدكتور خالد، لكنه كان مشوشًا، وكأنه قادم من بعيد، من عالم آخر .

— "دكتور خالد؟!" قال سليم بصدمة.

عادل نظر لليان بفرح:

— "انتي كنتي معاكي جهاز تواصل طول الوقت؟! "

ليان ردت بسرعة، وعيناها لا تفارقان الكائنات الرقمية التي بدأت تقترب أكثر:

— "كنت مستنية اللحظة المناسبة... ودي اللحظة المناسبة بالظبط !"

لكن فيرون لم يكن سعيدًا بذلك. عيناه توهجتا بغضب، وبصوت أكثر حدة، قال:

— "انتوا عديتوا حدودكوا ."

ثم رفع يده، وفي لحظة، انطلقت موجة طاقة قوية ضربتهم جميعًا، جعلتهم يسقطون أرضًا .

وبدأ العالم ينهار بالكامل.

الفصل السادس – الجزء الرابع: التحدي الأول

(1) – التحذير الأخير

بدأ الضوء الأزرق الذي كان يحيط بالمكان يخفت تدريجيًا، وتحولت الأرض إلى بيانات متكسرة ، كأنها تتلاشى ببطء. أما السماء، فقد تحولت إلى سواد عميق ، كأنها هاوية بلا نهاية.

أمسك عادل بذراع سليم بقوة، وهو يصرخ بانفعال:
— "يلا بقى يا سليم ! الوقت بيخلص ، ولازم نخرج !"
(كان عادل يشير إلى أن طريقة الخروج عن طريق هزيمة سليم لفيرون كما قال دكتور خالد)

لكن فجأة، ظهر فيرون أمامهم بثبات، وابتسامة خبيثة تعلو وجهه. كانت عيناه تشعّان بضوء غريب، كأنهما شرارتان تراقبان كل شيء. رفع يده قليلًا، فتوقف كل شيء من حولهم، وكأن الزمن ذاته قد تجمد للحظات.
ثم قال بصوت هادئ لكنه محمل بالهيمنة:
— "فاكرين إنكم هتهربوا ؟ لا... اللعب لسه مخلصش ، أنا اللي بحط القوانين هنا !"

في تلك اللحظة، لمع نور
أحمر ساطع من حولهم، وشعروا وكأنهم انتقلوا إلى بُعد آخر .

المكان الجديد كان غريبًا، أرض واسعة بلا ملامح واضحة، كأنها فضاء رقمي هائل. في وسطه، ظهرت بوابة ضخمة عليها أرقام تتحرك بسرعة، وأمامها ساعة رقمية تعدّ تنازليًا... خمس دقائق فقط.

ليان نظرت حولها بقلق، ثم همست بصوت متوتر:
— "إحنا فين؟!"

ضحك فيرون بهدوء، ثم ثبت عينيه على سليم، وهو يقول بنبرة ساخرة:
— "أهلاً بيكم في التحدي الأول... تحدي البقاء!"


---

(2) – قواعد اللعبة

بدأ عادل يلتفت في كل الاتجاهات، محاولًا فهم ما يحدث، لكن سليم ظل ثابتًا في مكانه، يحاول استيعاب الأمر، بينما كان قلبه ينبض بسرعة.

— "تحدي؟ تحدي إيه؟!" تساءل سليم وهو ينظر نحو فيرون مباشرة.

اقترب فيرون منه قليلًا، ثم قال بصوت منخفض لكنه مليء بالقوة:
— "اللعبة بسيطة جدًا... لازم تفضلوا عايشين خمس دقايق لحد ما المؤقت يخلص. بس المشكلة..."

وقبل أن يكمل جملته، اهتزت الأرض بشدة، وبدأت الشروخ السوداء تظهر في كل مكان، لتخرج منها كائنات غريبة، أشكالهم كانت كالظلال المتحركة، وأعينهم تتوهج بضوء أزرق قاسٍ. كانوا يتحركون بطريقة غير طبيعية، وكأنهم ينسلون عبر الأرض بسلاسة مرعبة.

أكمل فيرون جملته وهو يرفع يده بإشارة خفيفة:
— "...إن الكائنات دي مش هتخليكم تفضلوا عايشين ! "

شهقت ليان وهي ترى تلك المخلوقات تزحف باتجاههم بسرعة جنونية، ثم صاحت:
— "سليم! لازم نهرب !"

أما عادل، فلم ينتظر أكثر، أمسك سليم من يده، وبدأ يركض وهو يصرخ:
— "مفيش وقت للأسئلة ! اجرواااااااااااااااااااا !"


---

(3) – الهروب المستحيل

ركض الثلاثة بكل قوتهم، أنفاسهم تتسارع، وقلوبهم تكاد تنفجر داخل صدورهم. لكن رغم سرعتهم، كانت الكائنات تتحرك بشكل أسرع، وكأنها تعرف طريقهم مسبقًا .

استدار سليم بسرعة، ونظر خلفه، ليجد أن الطريق الذي قطعوه قد تغير، وكأنه يعيد تشكيل نفسه وفق إرادة فيرون.

— "مفيش فايدة! الطريق بيتغير كل مرة!" صاح سليم وهو ينظر إلى زملائه بذعر.

رد عادل بسرعة، وعيناه تتحركان في كل اتجاه، باحثًا عن أي فرصة للنجاة:
— "لازم نلاقي أي طريقة نهزمهم بيها، مش هنعرف نهرب للأبد !"

وفجأة، لاحظت ليان علامة غريبة على الأرض، كانت تتوهج بضوء أزرق خفيف. اقتربت منها ولمستها بحذر، وفجأة ظهر أمامها حاجز طاقة شفاف.

صرخت بحماس:
— "سليم! عادل! جربوا تدوروا على العلامات دي!"

نظر سليم حوله، ورأى علامات أخرى مشابهة تتوزع في الأرض . اندفع نحو إحداها ولمسها، وفجأة أحاط به حاجز طاقة آخر.

نظر عادل بدهشة وهو يراقب ما يحدث، ثم قال:
— "العلامات دي بتحمينا؟!"

لكن فيرون ظهر مجددًا، وعلى وجهه ابتسامة ساخرة، وقال وهو يرفع يده ببطء:
— "ذكي... بس للأسف، الحواجز مش هتفضل للأبد!"

وبالفعل، بدأت الحواجز تختفي واحدًا تلو الآخر، وعادت الكائنات للهجوم مجددًا، وهذه المرة كانت أسرع وأشد عنفًا.


---

(4) – نهاية اللعبة

كانت الساعة تقترب من الصفر، لكن الكائنات كانت قد وصلت إليهم بالفعل. اقترب أحدهم من ليان ومدّ يده السوداء نحو رقبتها، وعيناه تلمعان بضوء قاتم.

— "لــــــيــــــــــان !" صرخ سليم بكل قوته.

اندفع  نحوها، دافعًا إياها بعيدًا ، لكن في المقابل ، أمسك الكائن بذراعه بقوة ! كان فيرون ركز على اشعارهم بالالم في هذه التحديات المميتة بعدها شعر سليم بألم شديد ، كأن هناك شيئًا يمتص طاقته من جسده، عينيه بدأت تزغلل، وأطرافه بدأت تتجمد .

وقف عادل في مكانه مترددًا، لا يعلم ماذا يفعل، بينما ليان أمسكت بحجر رقمي من الأرض وضربت الكائن بقوة، فاختفى كالدخان.

التقطت أنفاسها بصعوبة، ثم صرخت:
— "سليم! قوم بسرعة، قربنا نخلص!"

نظر سليم إلى الساعة... تبقى فقط خمس ثوانٍ!

لكن الكائنات كانت تحاصرهم من كل جانب، أصواتهم أشبه بالهمس المزعج، وأعينهم كانت تتوهج أكثر فأكثر. كانت أيديهم السوداء تمتد نحوهم، وكأنها على وشك ابتلاعهم تمامًا.

3... 2... 1...

وفجــــــــــــأة

اختفى كل شيء.

تلاشت الكائنات، وعادت الأرض إلى طبيعتها، وتوقف المؤقت عند الصفر، وساد المكان صمت ثقيل.

كان فيرون يقف على مسافة منهم، نظراته لم تعد تحمل السخرية، بل كان هناك شيء أشبه بالغضب، لكنه سرعان ما أخفاه وهو يرفع يده لتظهر بوابة جديدة أمامهم.

قال بصوت هادئ لكنه مليء بالتحدي:
— "مبروك... كسبتوا التحدي الأول ."

لكنه أضاف بابتسامة خبيثة:
— "بس اللي جاي أصعب ."

الفصل السادس – الجزء الخامس: التحدي الثاني

(1) – البداية الجديدة
بعدما تلاشت الكائنات، ظل سليم يلهث وهو جالس على الأرض، بينما كان عادل وليان يحاولان استجماع أنفاسهما. المكان من حولهم كان قد عاد إلى هدوئه النسبي، لكن شعور التهديد لم يختفِ تمامًا، فقد كانوا يدركون أن هذه مجرد البداية.
وقف فيرون أمامهم، ينظر إليهم بنظرة لا تخلو من الاستهزاء، ثم قال وهو يرفع يده لتظهر بوابة أخرى أمامهم :
— "تمام... نجوتوا من أول اختبار ، بس ده كان مجرد تسخين ! مستعدين للجولة
الت
لتانية؟"

نظر الثلاثة إلى البوابة التي ظهرت أمامهم، كانت مختلفة عن السابقة. لم تكن مجرد باب عادي، بل كانت شاشة ضخمة تعرض سطورًا من الشيفرات البرمجية، تتغير وتتحرك بسرعة.
اقتربت ليان من الشاشة، وقرأت بعض السطور ثم التفتت إلى سليم قائلة باندهاش:
— "ده... ده كود برمجي ! فيرون ناوي يختبرنا في البرمجة ؟!"
التفت عادل نحوها بدهشة:
— "طب ودي نحلها إزاي؟ أنا وسليم مش بتوع الحاجات دي !"
ابتسم فيرون وهو يعقد ذراعيه، ثم قال بنبرة مستفزة:
— "عشان كده التحدي ده مش ليكم... التحدي ده ليها!" وأشار إلى ليان.


(2) – قواعد التحدي
تقدمت ليان ببطء نحو الشاشة، وبدأت تتمعّن في الكود الذي أمامها. كان معقدًا ومليئًا بالأخطاء، لكنها استطاعت أن تفهم الفكرة الرئيسية.
ظهر عدّاد جديد فوق الشاشة، وكان يعدّ تنازليًا... ثلاث دقائق فقط.
قال فيرون بابتسامة هادئة :
— "القواعد بسيطة، الكود اللي قدامك مليان أخطاء، ولو ما صلحتيهاش قبل الوقت ما يخلص، مش هتخرجوا من هنا أبدًا، وهتفضلوا محبوسين في الفراغ الرقمي ده للأبد ."
نظر سليم إلى الشاشة بتوتر، ثم التفت إلى ليان وقال بسرعة:
— "هتعرفي تعمليها ؟"
أخذت ليان نفسًا عميقًا، ثم ردّت بثقة رغم التوتر الذي بدأ يتسلل إلى صوتها:
— "هحاول... بس أنا محتاجة تركيز تام !"
وقف عادل بجوارها، وقال محاولًا تهدئتها:
— "إحنا معاكِ، ركزي ومتخافيش!"
بدأت ليان العمل بسرعة، أصابعها تتحرك فوق الشاشة الافتراضية بسرعة جنونية، تصلح الأكواد وتعيد ترتيبها، بينما كانت الدقائق تمرّ وكأنها ثوانٍ.
لكن فجأة، تغيرت الشاشة ، وظهرت رسالة جديدة:
"تم اكتشاف متغيرات غير متوافقة – النظام سيقوم بإعادة التشغيل خلال 30 ثانية."
صرخت ليان بانفعال:
— "إيه ده ؟! النظام بيتغير لوحده ! ده مش مجرد تحدي عادي، ده بيتحايل عليّا !"
ضحك فيرون وهو يهز رأسه مستمتعًا بالموقف:
— "أكيد مش هخليه سهل ، فين المتعة في كده؟"


(3) – اللحظات الأخيرة
كانت ليان تحاول إعادة ضبط الكود بسرعة، لكن الشاشة بدأت تتحول إلى اللون الأحمر، مما يعني أن الوقت كان ينفد.
نظر سليم إلى الشاشة، ثم قال بصوت عالٍ:
— "مش لازم تعملي كل حاجة صح، ركزي على حل المشكلة الأساسية الأول!"
هزّت ليان رأسها بسرعة، ثم بدأت في تعديل الأجزاء الأكثر تأثيرًا في الكود، متجاهلة التفاصيل الصغيرة التي قد تعطلها.
عشرين ثانية متبقية...
بدأت الشاشة تهتز، والرموز بدأت تختلط ببعضها، وكان واضحًا أن النظام على وشك الانهيار.
عشر ثوانٍ...
كانت ليان تكتب آخر سطور التعديل، يداها تتحركان بجنون، العرق يتصبب من جبينها، بينما كان كل من سليم وعادل يراقبان بشغف، غير قادرين على التدخل.
خمس ثوانٍ...
صرخت ليان فجأة:
— "خلاااااص!"
وضغطت على زر التنفيذ في اللحظة الأخيرة تمامًا !
ساد صمت ثقيل للحظة، ثم...
تحولت الشاشة إلى اللون الأخضر، وظهرت رسالة واضحة:
"تم إصلاح النظام بنجاح!"


(4) – النتيجة
وقف فيرون للحظة، ثم أطلق صفيرًا خافتًا وهو يصفق ببطء، ثم قال بتهكم:
— "واو... مش متوقعة إنكِ تخلصيها في آخر ثانية. حركة حلوة بصراحة!"
أخذت ليان نفسًا عميقًا، وهي تحاول تهدئة نفسها، ثم نظرت إليه بحدة وقالت:
— "إنت بتحاول تلعب بينا ، بس مش هنسمحلك تكسب !"
ابتسم فيرون بخبث، ثم مدّ يده نحوهم، لتظهر بوابة جديدة. هذه المرة لم تكن بوابة عادية، بل كانت بوابة سوداء بالكامل، كأنها ثقب مظلم يبتلع كل شيء حوله.
ثم قال بصوت منخفض لكنه يحمل تحذيرًا :
— "لسه ماكسبتوش حاجة... اللي جاي، هو اللي هيحدد مين اللي هيفضل ومين اللي هيختفي للأبد."
نظر الثلاثة إلى بعضهم البعض، ثم إلى البوابة السوداء، وهم يدركون أن القادم سيكون أخطر وأصعب مما مروا به حتى الآن .
بدأت الأرض تهتز تحت أقدامهم بشكل عنيف، وكأن العالم بأسره ينهار من حولهم. شعر سليم، ليان ، وعادل بأنهم على وشك السقوط، فتمسكوا ببعضهم البعض بقوة، لكن دون جدوى. فجأة، تشققت الأرض تحتهم، وظهرت ثلاث ممرات مظلمة، كل واحد منها بدا وكأنه لا نهاية له، وكأن الظلام فيه حي، ينبض مثل قلب ضخم يبتلع كل من يقترب.
وقف الثلاثة مذهولين، أنفاسهم تتسارع، وقلوبهم تخفق بجنون. ثم، وكأنه يتغذى على ارتباكهم، ظهر فيرون أمامهم مرة أخرى. هذه المرة لم يكن في صورة بشرية مألوفة، بل تجسد على هيئة رجل طويل، يرتدي معطفًا أسود يرفرف وكأنه جزء من العتمة نفسها، وعيونه تومض بضوء أزرق بارد يشع منه الذكاء والقوة . كان يبتسم، لكن ابتسامته لم تكن إلا خليطًا من السخرية والغرور.
وقف أمامهم، ناظرًا إليهم كما لو كانوا دمى في لعبته ، ثم قال بصوت هادئ لكنه مليء بالسلطة: "خلاص، كفاية كده... اللعب انتهى. كل واحد فيكم له طريقه، ومش هتقدروا تكملوا مع بعض ."
تصلبت ليان في مكانها، قبضت على يد سليم بقوة وقالت بعناد: "مش هنسيب بعض ! فاكر نفسك هتفرقنا؟ إحنا مع بعض للآخر ."
قهقه فيرون بخفة، وهز رأسه وكأنه يراهم أطفالًا يتشبثون بأوهامهم. "وانتِ فاكرة إنك تقدري تختاري؟ العالم هنا مل
كي... أنا اللي بحدد القواعد، وانتوا مجرد لاعبين عندي ."
في لحظة، ازدادت الاهتزازات بعنف، وتحولت الأرض إلى قوة ساحبة، وكأنها تحاول ابتلاعهم داخل الممرات. حاول سليم أن يتمسك بعادل، لكن فجأة شعر وكأن يدًا خفية سحبت عادل بعيدًا، صوت ليان تصرخ باسمه وهو يُسحب داخل الظلام، وسليم لم يستطع سوى مشاهدة المشهد أمامه بعجز .
في اللحظة التالية، اختفت ليان أيضًا، تُسحب بقوة خارقة إلى ممر آخر، صوتها يبتعد بسرعة حتى لم يعد يُسمع. أصبح سليم وحده تمامًا، يقف في ممر ضيق، حيث الجدران ليست جامدة، بل كانت تتحرك ببطء وكأنها كائن حي يتنفس. كان الظلام يحيط به من كل جهة، لكنه لم يكن ظلامًا عاديًا، بل كان كيانًا يشعر به، كأن شيئًا ما يراقبه من داخله.
في مكان آخر، وجد عادل نفسه داخل ممر مختلف تمامًا. كان كل شيء من حوله مظلمًا، لكن ما جعله أكثر رعبًا هو أن الظلام لم يكن صامتًا. بدأ يسمع همسات من كل اتجاه، أصوات مألوفة، لكنها مشحونة باللوم والاتهام.
"فاكر لما كنت بتقول إنك مش هتخذل حد؟ بس انت خذلت ناس كتير، مش كده؟"
وقف عادل متجمدًا في مكانه، أنفاسه تتسارع، لكنه لم يستطع الرد. كان الصوت يأتي من داخله، أو ربما من حوله، لكنه شعر كأن الكلمات تخترق رأسه مباشرة.
"سليم كان بيثق فيك... بس انت ضعيف، دايمًا كنت ضعيف !"
"لو كنت قوي فعلًا... كان زمانك طلعت من هنا لوحدك ."
بدأت أنفاسه تتسارع أكثر، شعر بضغط رهيب على صدره، وكأن هناك يدًا غير مرئية تجثم عليه، تمنعه من التنفس . كل كلمة كان يسمعها كانت تغوص في داخله، تزرع الشك، وكأنه في اختبار نفسي خطير .
أما ليان، فقد كانت في ممر مختلف تمامًا، لكنه لم يكن أقل رعبًا. الجدران لم تكن ثابتة، بل تتحرك وكأنها تحاول احتواءها، ابتلاعها. الجو حولها كان ثقيلًا، والهواء مشحون بطاقة غريبة تجعل جسدها يرتعش بلا سبب واضح.
ثم، فجأة، سمعت صوتًا مألوفًا، صوت جعل قلبها يتوقف للحظة.
"ليان... ليه سبتيني؟ ليه مخدتنيش معاكِ؟"
شهقت، وعينيها اتسعتا بصدمة. "إنت... إنت مش حقيقي... ده مش بجد!"
لكن الصوت استمر، وكأنه يأتي من كل الاتجاهات في وقت واحد، يطاردها بلا رحمة. "لو بتحبيني... ارجعي ليا، سيبيهم وتعالي!"
بدأت تشعر بضعف رهيب، كأن قوة خفية تسحبها إلى الخلف، تجعلها تتساءل: هل هذا حقيقي؟ هل هو شقيقها فعلًا، أم مجرد وهم صنعه فيرون ليحطمها؟ شعرت بأفكارها تتداخل، بفقدان السيطرة على عقلها، وكأنها تغرق ببطء في دوامة من الحيرة والندم.
أما فيرون، فوقف يراقبهم جميعًا من بعيد، عيناه تلمعان برضا شيطاني.
"يلا نشوف... مين اللي هيقدر يكمل ؟ ومين اللي هيفضل هنا للأبد ؟"


الجزء السادس: تحدي العزلة
ساد الصمت التام. لم يبقَ في هذا العالم إلا سليم وحده، محاطًا بفراغ مطلق يمتد إلى ما لا نهاية. لم يكن هناك سماء ولا أرض، مجرد ظلام ساكن لا يُسمع فيه إلا صوت أنفاسه المتوترة. حاول أن يتحرك، لكن لا شيء حوله ليُحدد اتجاهه.
تردد صوت ڤيرون من العدم، صدى خافت يحمل نغمة باردة:
ــ "أهو ده بقى التحدي الأخير يا سليم... عزلة أبدية، مفيش حد، مفيش حاجة، مفيش أي حاجة غيرك... للأبد ."
شعر سليم برجفة تسري في جسده. لم يكن هذا مجرد فراغ، بل كان سجنًا بلا جدران، بلا زمن، بلا أمل.
ــ "إنت حر يا سليم... تقدر تفكر براحتك، بس متحاولش تقاوم... مفيش حاجة هتتغير ."
حاول سليم أن يصرخ، لكن صوته لم يُحدث أي صدى. لم يكن هناك ما يعكسه. بدأ يسير، أو هكذا ظن، لكنه كان عالقًا في ذات النقطة ، كأن هذا المكان لا يعترف بالحركة.
جلس على الأرض – إن كان هناك أرض أصلًا – وأسند رأسه على يديه. بدأ عقله يمتلئ بأفكار سوداوية. ماذا لو لم يكن هناك مفر؟ ماذا لو كانت هذه هي النهاية؟ هل سيبقى هكذا إلى الأبد؟
مر الوقت... أو ربما لم يمر. لم يكن هناك شمس لتحدد الزمن، ولا أي تغيير ليُدرك أن لحظات تمر من حياته.

الجزء السابع: كسر العزلة

كان الصمت مخيمًا على المكان. سليم جالس في العدم، لا شيء حوله سوى الفراغ. لم يكن يعرف كم مر من الوقت، دقائق؟ ساعات؟ أيام؟ لم يعد للزمن معنى هنا.

لقد استسلم تمامًا... حتى جاءت تلك اللحظة.

"سليم... سليم، اسمعني!"

رفع رأسه فجأة، جفونه المثقلة بالكاد استطاعت الفتح. كان الصوت خافتًا، لكنه كان هناك.

"سليم، فوق! إنت مش لوحدك!"

هذه المرة كان الصوت أقوى، وأقرب. كان عادل... وصوته يحمل شيئًا لم يسمعه منه من قبل... الأمل!

ثم جاء صوت آخر، صوت ليان، أكثر رقة لكن مليء بالقوة:

"سليم، متسبش الخوف يسيطر عليك! فاكر لما قلتلك إن دي مجرد لعبة؟ دي مش حقيقة، وإنت لازم تخرج منها بنفسك!"

تسارعت أنفاسه، لم يكن متأكدًا... هل هذا حقيقي؟ أم مجرد خدعة جديدة من فيرون؟

"متصدقش أي حاجة بتشوفها، كل ده في دماغك! التحديات دي نفسية، إحنا كسرناها، وإنت تقدر تكسرها كمان!"

بدأت كلماتهم تتغلغل داخله، كانت تشعل شيئًا كاد أن يموت داخله.

---
المعركة داخل عقله
أغمض عينيه، حاول التركيز على ما شعر به، على كل لحظة مر بها
هنا. كل شيء كان خوفًا صنعه فيرون، سجنًا بناه داخله.

"العزلة... لم تكن حقيقية، بل كانت سجنًا داخل رأسه!"

تذكر كيف خدعه فيرون مرارًا، كيف جعله ينهار، وكيف زرع داخله فكرة أنه وحيد ولا يمكنه النجاة. لكن الآن، مع أصوات أصدقائه في عقله، أدرك الحقيقة.

فتح عينيه، ورأى الجدران من حوله، لم تكن مصنوعة من حجر أو معدن، بل كانت أوهامًا!

"لو كان فيرون صنعها... فأنا أقدر أهدمها!"

نهض، لأول مرة منذ وقت طويل، شعر بالقوة تعود إليه. بدأ يتحرك، خطواته بطيئة في البداية، لكنه بدأ يسير، ثم يركض، ثم يندفع بكل قوته نحو الجدار الوهمي!

وفي لحظة خاطفة، كل شيء تحطم!


---

العودة إلى العالم الافتراضي

وجد نفسه يقف على أرض صلبة، أمامه يمتد ممر طويل، وفي نهايته برج المؤقت. أخذ أنفاسًا عميقة، ثم نظر حوله... لقد عاد !

لكن لم يكن هناك وقت للراحة. أمامه يقف شخص واحد... فيرون.

لم يكن فيرون هذه المرة مجرد صورة رقمية، بل كان كيانًا ضخمًا متجسدًا أمامه، عيونه تتوهج بدهاء، وابتسامته واثقة كعادتها.

"وأخيرًا، عرفت ترجع!"

وقف سليم بثبات، هذه المرة لم يكن خائفًا. لقد كسر عزله، واستعاد قوته.

"اللعبة قربت تخلص، يا فيرون ."

ضحك الأخير، وهز رأسه ببطء.

"إنت لسه مش فاهم، صح؟ كل ده كان مجرد البداية ."

تجمد سليم، لكن قبل أن يتمكن من الرد، تغيرت ملامح فيرون، وبدأت السماء نفسها تتحول إلى سواد، وكأن العالم يتهيأ لنهاية جديدة...
---

الجزء الثامن: القرار الأخير
وقف سليم أمام فيرون، نظراته حادة، وقلبه ينبض بقوة. كان يعلم أن هذه هي المواجهة الأخيرة، حيث لا مجال للخطأ.

ابتسم فيرون بثقة، ثم قال بصوت منخفض لكنه مليء بالسخرية:

"فاكر إنك فزت؟ لسه بدري عليك ."

في لحظة خاطفة، بدأ جسد فيرون في التحول، ملامحه تتغير بسرعة، حتى أصبح خليطًا غريبًا من أشخاص مختلفين... وجه جده، عيون أبيه، أصوات من ماضيه، كلهم يتحدثون في آنٍ واحد.

"إنت ضعيف يا سليم، عمر ما كان ليك مكان وسطهم ."

"عمرك ما كنت الاختيار الأول لأي حد، حتى لنفسك!"

"ليه بتجري ورا حاجة مستحيلة؟ العالم ده أحسن لك، صدقني!"

أصواتهم كانت كالسكاكين، تحاول تمزيقه من الداخل. للحظة، شعر بالدوار، بالكاد كان قادرًا على التركيز.

لكن فجأة... جاء الصوتان اللذان أعاداه إلى الواقع.

"سليم، متسمعش له! ده بيحاول يلعب على مخاوفك !" كان هذا صوت عادل.

"إنت عارف إن ده مجرد وهم! واجهه زي ما واجهنا مخاوفنا!" أضافت ليان، بصوتها الحازم.

رفع سليم رأسه، نظر مباشرة في عيون فيرون، ثم تنفس بعمق وقال بصوت ثابت:

"إنت مش حقيقي، وإنت عارف كده ."

ثم، بخطوات ثابتة، تقدم تجاهه، لا يوجد خوف هذه المرة، لا يوجد تردد.

فيرون، ولأول مرة، تلاشت ابتسامته.

"ما تحاولش، مفيش مخرج من هنا ."

لكن سليم لم يتوقف، أكمل طريقه، حتى وجد نفسه أمام بابين.

الباب الأول: طريقه إلى النجاة، حيث يمكنه العودة وحده.
الباب الثاني: يحرر ليان وعادل، لكنه يبقيه محبوسًا للأبد.

سمع صوت فيرون خلفه، مليئًا بالخداع :

"اختار نفسك، يا سليم، هما هيعيشوا من غيرك... إنت اللي مش هيكون ليك وجود ."
لكن سليم لم يتردد، نظر إلى الباب الثاني، وابتسم بهدوء قبل أن يفتحه.

في لحظة واحدة، ضوء أبيض قوي ملأ المكان، صرخات فيرون ترددت في الأرجاء...

ثم... هدوء تام.


---


فتح سليم عينيه، أنفاسه متسارعة، جسده يشعر بثقله كما لو أنه عبر خلال آلاف العوالم. كان يقف في المكان الذي بدأ فيه كل شيء... أمام شاشة المؤقت.

أمامه، كان هناك زر الإيقاف النهائي، مفتاح الخلاص، الفرصة الأخيرة لإنهاء هذا الكابوس.

لم يتردد، مد يده وضغط على الزر، منتظرًا اللحظة التي سينهار فيها هذا العالم الافتراضي للأبد.

لكنه لم يحدث.

لم يتحطم شيء.

لم يتلاشى العالم.

لم يكن هناك أي تغيير.

مجرد صمت خانق.

ثم، قطع السكون صوت مألوف، بارد كالجليد، يتردد خلفه كصدى كابوسي:

"إنت فاكر إنك انتصرت ؟"

شعر بقشعريرة تجتاح جسده. التفت ببطء، وكأن الهواء من حوله أصبح ثقيلًا، ليجد فيرون واقفًا هناك، هادئًا، مبتسمًا بثقة مميتة.

قال بسخرية هادئة:

"كنت متأكد إنك هتختار التضحية، بالضبط زي ما توقعت... بس كل ده؟ مجرد تمثيلية ."

تجمد سليم في مكانه، قلبه ينبض بعنف. شيء ما كان خاطئًا. شيء ما كان أكثر ظلامًا مما تصور.

تابع فيرون بصوت منخفض، لكنه محمل بثقل الحقيقة القاتلة:

"أنا كنت بكسب وقت ."

في تلك اللحظة، أضاءت عيناه بتوهج خبيث، والابتسامة على وجهه اتسعت ببطء، كأنها تلتهم النور من حولها.

"وأخيرًا، كسبته كله ."

قبل أن يتمكن سليم من استيعاب ما يحدث، اجتاحه إحساس غريب... إحساس بشيء ينتزع وجوده نفسه.

نظر إلى يديه، فوجدها تتلاشى!

لم يكن مجرد إحساس... جسده كان يختفي، يتحلل إلى ذرات من الضوء، وكأن كيانه بالكامل يُمحى من الوجود.

اتسعت عيناه في ذعر، حاول التحرك، الصراخ، لكن لم يكن هناك صوت.
بينما بدأ جسده يتفتت إلى ذرات ضوء، شعر بشيء غريب... لم يكن
الخوف، بل شيء أعمق، أشبه بصفعة وعي متأخرة.
فجأة، المشهد أمامه تغير... لم يعد يرى فيرون أو انهيار العالم، بل رأى نفسه، قبل كل هذا، جالسًا أمام الشاشة، يوم وافق على زرع الذكاء الاصطناعي في دماغه.
تذكر كيف شعر وقتها، إحساسه بالقوة، بالإمكانية اللانهائية... لم يكن يدرك وقتها، أن تلك اللحظة لم تكن "بداية تحوله"، بل كانت "لحظة نهايته".
أراد الصراخ: "لو كنت أقدر أرجع بالزمن، لو بس كنت رفضت!" لكن صوته لم يخرج، لم يكن هناك وقت للندم، لأن الوقت نفسه كان يتلاشى.

استدار بسرعة، باحثًا عن عادل، عن ليان... لكن لم يكن هناك أحد.

لقد اختفوا.

لم يتبقَ سوى هو... والفراغ.

نظر إلى فيرون، الذي راقبه بهدوء... وكأنه كان ينتظر هذه اللحظة طوال الوقت.

قال بصوت منخفض، لكنه حمل معه وقع الضربة القاضية:

"زي ما قلت لك، أنا المتحكم هنا..."

ابتسم ابتسامة بطيئة، مدمرة.

"وإنت؟ انتهيت ."

ثم، في لحظة خاطفة، كل شيء اختفى.

لا عالم.
لا صوت.
لا وجود.

سوادٌ دامس ابتلع كل شيء.

ثم، وسط العدم، ظهرت على الشاشة السوداء كلمتان فقط :

"نهاية اللعبة ."

_انتهى الفصل_

"نهاية اللعبة."
ظلام... صمت ثقيل... ثم، فجأة، سليم يفتح عينيه.

غرفة بيضاء، لا أبواب، لا نوافذ، فقط شاشة عملاقة أمامه تعرض المدينة الافتراضية.

صوت فيرون يهمس، لكن هذه المرة... يحيط به من كل الاتجاهات:
"أخطأت في المرة الأولى... لن تخطئ التحديات هذه المرة ."

ثم، ببطء، الكاميرا تبتعد... لتكشف عن مئات الغرف الأخرى.
وفي كل غرفة... نسخة من سليم، تُعذَّب بطرق مختلفة.

الشاشة تضيء أمامه بكلمتين فقط:
"التحدي الأول... يبدأ الآن ."
By: Ibrahim Mohamed
        </p>

        <div class="nav-buttons">
           <a href="chapter5.html" class="nav-button">← الفصل السابق</a>
              <a href="../index.html" class="nav-button">العودة للصفحة الرئيسية</a>
        </div>
    </div>
</body>
</html>
